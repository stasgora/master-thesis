\section{Podejście do prywatności}
Zagadnienie prywatności jest drażliwe i może łatwo prowadzić do kontrowersji. Ten aspekt powinien być szczególnie dobrze przemyślany przez firmy tworzące produkty zbierające dane użytkowników. Mimo to nawet w ograniczonym zbiorze wymienionych przykładów podeście i dbałość o prywatność użytkowników diametralnie się różni. Głównym czynnikiem mającym na to wpływ jest polityka firmy tworzącej dane rozwiązanie.

\paragraph{Google}
Jednym z głównych źródeł dochodu dla Google są wyświetlane reklamy. Aby skutecznie profilować zainteresowania użytkowników konieczne jest zbieranie potencjalnie wrażliwych danych. Z tego powodu wiele z produktów firmy, włączając \nameref{sec:ga}, zostało oskarżonych lub przyłapanych na kolekcjonowaniu danych użytkowników w celu ich profilowania. Aplikacja \nameref{sec:youtube} także domyślnie zapisuje wyświetlane filmy w celu wyświetlania spersonalizowanych propozycji i reklam.

\paragraph{Apple}
Firma Apple nie zarabia na danych swoich użytkowników. Dzięki temu znajduje się w pozycji w której może zyskiwać zaufanie klientów poprzez publicznie komunikowane dbanie o prywatność ich danych. Urządzenia Apple są znane z posiadania jednych z najlepszych zabezpieczeń na rynku. Niedawno firma wprowadziła obowiązek pytania użytkownika czy zgadza się na śledzenie przez każdą aplikację z osobna \cite{Apple_Ad_Transparency}. Bez takiej zgody aplikacja nie ma dostępu do identyfikatora używanego do wyświetlania profilowanych reklam oraz nie może zbierać i zapisywać danych o użytkowniku.

\paragraph{Matomo}
Według twórców jedną z głównych zalet \nameref{sec:matomo} w porównaniu do rozwiązania Google jest dbałość o prywatność użytkowników i ochrona ich danych. Podczas gdy Google używa zebranych danych w celu profilowania użytkowników i wyświetlania im reklam, klienci platformy Matomo pozostają wyłącznymi właścicielami zbieranych na swoich witrynach danych \cite{Matomo_Data}. Oferowana jest też możliwość całkowitego uniezależnienia i decentralizacji poprzez uruchomienie własnej kopii serwera zbierającego dane.

\paragraph{Strava}
Po jej publikacji, globalna mapa cieplna aktywności zarejestrowanych przez aplikację \nameref{sec:strava} stała się powodem poważnej kontrowersji opartej na podłożu prywatności \cite{Strava_Military_Bases}. Udostępnione publicznie trasy przebyte przez żołnierzy na służbie zostały włączone do mapy cieplnej, powodując publiczne udostępnienie domniemanych lokalizacji tajnych baz wojskowych (przykład jest widoczny na rysunku \ref{fig:strava_military_base}). Student bezpieczeństwa międzynarodowego który przypadkowo odkrył ten fakt postanowił go upublicznić aby doprowadzić do poprawy działania serwisu, jednak raz opublikowanych danych nie da się z powrotem utajnić.

\bigskip
\img[\footnotemark]{\chapterPath/strava_military_base.jpg}{Ruchy żołnierzy w amerykańskiej bazie lotniczej Bagram w Afganistanie}{strava_military_base}{.8}

\footnotetext{\url{https://www.bbc.com/news/technology-42853072}}
