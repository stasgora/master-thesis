 \begin{chapter}{Podsumowanie}
	\newcommand{\chapterPath}{chapters/Summary}

	Zdefiniowany cel pracy magisterskiej składa się z dwóch części. Pierwszą z nich jest analiza~i~porównanie~z~sobą różnych mechanizmów monitorowania użytkowników, głównie~w~kontekście aplikacji mobilnych. Analiza miała być możliwie przekrojowa i obejmować przykłady z wielu kategorii rozwiązań monitorujących. Drugie wskazane~do~realizacji zadanie dotyczyło skupienia się na jednym~z~analizowanych mechanizmów~i~zaimplementowania~go~w~istniejącej aplikacji terapeutycznej. Stworzone rozwiązanie powinno ułatwiać wykonywanie zadań których dotyczy jednocześnie oferując wartość dodaną będącą wynikiem swojego działania.
	
	\section{Osiągnięte rezultaty}
	
	\subsection{Przegląd istniejących rozwiązań}
	Wykonana analiza istniejących mechanizmów monitorujących zajmująca rozdziały \ref{cha:existing_solutions}~do~\ref{cha:heat_maps} rozpatruje ten temat~z~wielu perspektyw. Opisane w niej zostały przykłady gotowych rozwiązań, takich jak aplikacje, mechanizmy systemów mobilnych~i~komercyjne platformy oferujące usługi~z~zakresu monitorowania. Wykonany systematyczny przegląd literatury naukowej skupia się~na~aspekcie wykorzystania czujników~w~urządzeniach takich jak smartfony~w~celu wykrywania~i~opisu aktywności ludzkich. Przedstawione zostały także przykłady popularnych produktów~z~wybranego~do~implementacji~w~dalszej części pracy typu rozwiązań tworzących mapy cieplne interakcji użytkowników. Wymienione~w~każdej kategorii przykłady~są~ze~sobą porównane~pod~względem funkcji, podobieństw~i~zaawansowania.
	
	\subsection{Stworzone rozwiązanie monitorujące}
	Wybrany~do~implementacji aspekt monitorowania polega~na~obserwacji interakcji użytkowników~z~interfejsem aplikacji~i~ich późniejszym przetwarzaniu~do~graficznej formy map cieplnych poszczególnych ekranów. Zamiast bezpośredniej implementacji~w~docelowej aplikacji terapeutycznej powstało uniwersalne narzędzie które może zostać wykorzystane~w~dowolnej aplikacji opartej~o~platformę Flutter,~co~znacznie zwiększa jego potencjalny obszar wpływu. Praca~nad~tworzeniem rozwiązania była przeprowadzona według najlepszych standardów jakości kodu oraz jego testowania. Wykonana ewaluacja składająca się~ze~wstępnej weryfikacji oraz walidacji~z~udziałem testerów wykazała słabe~i~mocne strony narzędzia potwierdzając jednocześnie jego przydatność~w~analizie dostępności interfejsu~i~zachowań użytkowników. 
	
	Zestaw oferowanych funkcji i sposób działania stworzonego rozwiązania jest znacząco inny od przeanalizowanych istniejących produktów tej kategorii. Integracja z aplikacją jest mniej zautomatyzowana, wymagając więcej wkładu pracy od jej twórców. Ta decyzja projektowa była wynikiem kompromisu pomiędzy łatwością implementacji a użycia narzędzia biorąc pod uwagę okres czasu dostępny na jego stworzenie. Przesunięcie części odpowiedzialności na twórcę aplikacji pozwoliło na poświęcenie większej uwagi oferowanym funkcjom. Dzięki temu opublikowany projekt wyróżnia się wsparciem przewijanych map cieplnych zajmujących fragment ekranu, podczas gdy najpopularniejszy komercyjny produkt, HotJar nie oferuje tej możliwości \cite{Hotjar_limitations}. Jednocześnie należy zaznaczyć że ma on inne zalety, takie jak wymazywanie wrażliwych informacji z robionych zdjęć ekranu, co jednak nie powinno dziwić biorąc pod uwagę że stoi za nim duża firma.
		
	\section{Napotkane wyzwania}
	Podczas procesu implementacji~i~ewaluacji tworzonego narzędzia wystąpiło wiele problemów stanowiących poważne wyzwania stojące~na~drodze~do~poprawnie działającego, użytecznego rozwiązania. Część~z~potrzebnych danych, takich jak obrazy części ekranu, ich pozycje lub informacje o obszarach przewijanych są dosyć nietypowe z punktu widzenia użycia platformy Flutter co utrudniło ich pozyskanie i użycie. Wyzwaniem okazało się też rysowanie punktów na mapie cieplnej~w~atrakcyjny wizualnie~i~przejrzysty~w~analizie sposób uwzględniając parametry takie jak wielkość, kształt oraz gradient koloru. Wybór właściwej architektury oraz przepływu i przetwarzania danych dający odpowiednią swobodę ich manipulacji także początkowo sprawił problemy. Podobnie sprawa wyglądała z opisanymi w pracy obrazami map przewijanych które musiały być składane z części oraz końcowym procesem łączenia danych zebranych z urządzeń o różniących się rozmiarach ekranu. Wszystkie napotkane problemy udało się rozwiązać zmieniając podejście gdzie tam gdzie było to konieczne tworząc ostatecznie dobrze działające, użyteczne narzędzie spełniające założenia i postawione przed nim oczekiwania.
	
	\section{Sformułowane wnioski}
	\subsection{Istniejące aplikacje i platformy}
	Platformy monitorujące serwisy internetowe i aplikacje mobilne rozwinęły się w złożone rozwiązania zawierające szeroki zbiór funkcji i narzędzi mających dostarczać różnorodne informacje o produktach i ich użytkownikach. Ta strategia ma zwiększyć potencjalne grono klientów którzy mogą być zainteresowani mniejszym podzbiorem funkcjonalności platformy. Porównanie konkurencyjnych produktów wykazało duże podobieństwo oferowanego zestawu narzędzi, które często różnią się głównie nazewnictwem. Choć dzięki temu łatwiej jest zmienić dostawcę używanych usług monitorowania muszą oni znaleźć inne pole do wyróżnienia się na tle konkurencji. Rynek aplikacji jest w porównaniu duży i różnorodny. Także w obszarze monitorowania zastosowania zebranych danych są mocno zróżnicowane. Popularne systemy mobilne oferują konkurencyjne rozwiązania podsumowujące wykorzystanie urządzenia o podobnych funkcjach. W kategorii użycia zawartych w telefonach czujników najczęstszym skojarzeniem jest monitorowanie aktywności fizycznych jednak to nie ich jedyne zastosowanie. Opisana w pracy aplikacja \nameref{sec:sleep_cycle} jest świetnym przykładem nieszablonowego, innowacyjnego wykorzystania powszechnie dostępnych sensorów.
	
	\subsection{Literatura naukowa}
	Największym zaskoczeniem~po~zapoznaniu się~ze~statystykami~i~zawartością wybranego zbioru artykułów było ich wzajemne podobieństwo. Większość publikacji używała takiego samego~lub~prawie identycznego zestawu sensorów (najczęściej zawierających akcelerometr, magnetometr, żyroskop oraz mikrofon), które następnie były wykorzystywane~do~wykrywania powtarzającego się~z~małymi wariacjami zestawu prostych aktywności ruchowych (chodzenia, stania, siedzenia, biegania~i~leżenia). Tylko niewielka część~z~wybranego zestawu publikacji opisywała oryginalny,~w~znaczeniu wykrywanych modalności~lub~wykorzystywanego zestawu sensorów, eksperyment. Zakładając reprezentatywność analizowanego zbioru artykułów ich powtarzalność~i~skupienie~na~prostych, niskopoziomowych modalnościach wskazuje~na~wczesne stadium rozwoju tej dziedziny~i~problemy które stoją~na~drodze~do~stworzenia dobrze działającego~w~warunkach świata rzeczywistego systemu wykrywającego aktywności ludzkie.
	
	\subsection{Narzędzie monitorujące}
	Wybrany temat okazał się zdecydowanie bardziej skomplikowany niż na początku się wydawało. Stworzenie użytecznych map cieplnych wymaga dużej ilości czasowo i wzajemnie powiązanych danych, których zebranie nie jest trywialne. Dalsza część procesu ich przetwarzania także zaprezentowała szereg trudności dotyczących rysowania map, tworzenia przewijanych obrazów tła oraz wyboru odpowiedniej architektury dającej swobodę grupowania i obróbki danych. Złożoność implementacyjna problemu, szczególnie jeśli nie został wcześniej dogłębnie zbadany a jego dziedzina nie jest dobrze znana, nie powinna być nigdy niedoceniana. W takim przypadku dobrym podejściem jest prototypowanie i iteracja, która pozwala bez większych kosztów i opóźnień zgłębić temat i zrewidować podejście do niego przesuwając się w kierunku lepszego i bardziej optymalnego rozwiązania.
	
	W trakcie zgłębiania tematu na powierzchnię wypłynęło wiele dodatkowych aspektów, które zwiększyłyby użyteczność tego typu narzędzia. Parę~z~tych~zidentyfikowanych tematów udało się zaimplementować (jak mapy przewijane), jednak duża część~z~nich pozostaje~w~tym momencie poza możliwościami stworzonego rozwiązania (jak dynamiczna zawartość monitorowanych stron). Pomimo początkowego niedoidentyfikowania zbioru potencjalnych funkcjonalności narzędzia były one zbierane~w~miarę implementacji~i~zapoznawania się~ze~specyfiką platformy. Ich lista została zamieszczone~w~sekcji \nameref{sec:future_work}. Horyzont czasowy pisania pracy znacznie ograniczył możliwości rozwoju stworzonego rozwiązania, jednak dostępny czas został zaalokowany na najważniejsze funkcje i mechanizmy w celu uzyskania możliwie spójnego, kompletnego i dobrze działającego narzędzia które może być rozwinięte w przyszłości. Pomimo wyszczególnionych limitacji narzędzie spełnia zadanie dla którego zostało stworzone~w~granicach swoich możliwości. 
	
	Przeprowadzona ewaluacja wskazuje na słabe strony rozwiązania jednak jednoznacznie pokazuje przydatność~i~wartość którą wnosi podczas przeprowadzanych testów~i~badań aplikacji mobilnych. Stworzone narzędzie pozwala~na~automatyczne zbieranie cennych danych których pozyskanie~w~innym przypadku wymagałyby zorganizowania czasochłonnych testów. Dzięki intuicyjnej, graficznej reprezentacji interakcji połączonej~z~dobrą znajomością interfejsu jego twórca jest~w~stanie znacznie szybciej diagnozować problemy które mają użytkownicy~w~trakcie używania aplikacji. Nagrania kamerą zbierane~z~klasycznych testów~są~zazwyczaj cięższe~i~wolniejsze~w~analizie~z~powodu konieczności manualnego spisywania interakcji, braku informacji~o~dokładnych miejscach dotknięć ekranu oraz częściowym zasłanianiu obrazu~przez~rękę użytkownika. 

	W porównaniu do klasycznych platform monitorujących takich jak Google Analytics przedstawione rozwiązanie, chociaż prostsze i posiadające mniej funkcji, umożliwia zebranie zestawu danych cechującego się dużą szczegółowością i przystępną, ułatwiającą analizę prezentacją. Najbliższą oferującą podobne możliwości w tym względzie usługą często oferowaną przez platformy monitorujące są opisane w sekcji \ref{par:ga-funnels} lejki. Cechują się one dosyć  ubogim zestawem danych których prezentacja zwykle sprowadza się do widoku zdefiniowanych ręcznie kroków i ilości użytkowników którzy do nich dotarli. Mapy cieplne oprócz prezentacji podobnej statystyki (poprzez policzenie interakcji w kolejnych obszarach) pomagają zrozumieć jak i dlaczego użytkownicy wykonują takie a nie inne akcje.
	
\end{chapter}
