\section{Dalszy rozwój}
\label{sec:future_work}

\subsection{Typy interakcji}
Aktualnie jedyną wykrywaną formą interakcji użytkownika jest naciśnięcie ekranu palcem na urządzeniach dotykowych lub kliknięcie lewym przyciskiem myszy na komputerach. Obie formy interakcji pozwalają też dodatkowo na wykonywanie gestów oraz akcji typu przeciągnij-upuść \ang{drag \& drop}. Tego typu działania użytkownika mogłyby być także kolekcjonowane i przetwarzane na mapy cieplne w których rysowane kształty są podłużne i odpowiadają trasom wybranym przez użytkownika.

Na urządzeniach dotykowych na niektóre gesty składa się więcej niż jedno dotknięcie ekranu naraz. Najpowszechniejszym przykładem jest gest powiększenia i pomniejszenia, który jest wykonywany odpowiednio poprzez zbliżenie i oddalenie od siebie dwóch dotykających ekranu palców. Tego typu gesty ciężej byłoby zwizualizować w przejrzysty i zrozumiały sposób jako mapy cieplne. Mimo to zawarte w nich informacje są nie mniej użyteczne z punktu widzenia analizy interfejsu użytkownika i jego dostępności.

Urządzenia obsługiwane za pomocą myszy prezentują możliwość dostępu do dodatkowego źródła informacji o działaniach użytkownika niedostępnego na ekranach dotykowych. W przeciwieństwie do palców, kursor myszy cały czas znajduje się na ekranie urządzenia. Aby wykonać dowolną interakcję musi najpierw zostać przesunięty w odpowiednie miejsce. Co więcej wielu użytkowników wodzi kursorem myszy po obszarze ekranu na którym aktualnie się skupiają, na przykład podczas czytania tekstu. Te działania mogłyby zostać zawarte w mapie cieplnej ruchów kursora dostarczając ważnych informacji o obszarach i elementach interfejsu na których skupiają się użytkownicy.

Ekrany przewijane mogą być źródłem dodatkowego rodzaju map cieplnych wizualizujących procent użytkowników którzy przewinęli stronę do danego momentu jako zmianę koloru w tej osi. Ten rodzaj mapy mierzy zmianę zainteresowania treścią w miarę jej przeglądania i jest przydatną metryką na podstawie której można optymalizować atrakcyjność zawartości wizualnej i zyskiwać nowych użytkowników.

\subsection{Platformy}
Oprócz aplikacji mobilnych Flutter pozwala też na tworzenie stron internetowych oraz programów na systemy Linux, MacOS oraz Windows. Aby zapewnić wsparcie tych platform wymagane byłoby przeprowadzenie testów kompatybilności, ewentualne wprowadzenie zmian oraz rozszerzenie załączonej dokumentacji i przykładów. W tych środowiskach często używana jest mysz, dlatego w ramach zapewniania ich oficjalnego wsparcia warto byłoby też dodać specyficzne dla tego urządzenia mapy cieplne.

\subsection{Zawartość dynamiczna}
Tak jak zostało to już zaznaczone, elementy interfejsu które dynamicznie zmieniają swój rozmiar po załadowniu strony nie są aktualnie wspierane. Miejsca interakcji są rejestrowane jako przesunięcie w odniesieniu do lewego górnego rogu obszaru detektora. W przypadku zmiany wielkości elementu na ekranie zawartość znajdująca się po nim zostanie przesunięta. W efekcie zapisane już interakcje przestaną pokrywać się z elementami których oryginalnie dotyczyły. 

Wsparcie dynamicznej zawartości znacznie rozszerzyłoby możliwości narzędzia jednocześnie eliminując błędy wizualne powstałe z jego braku. Po wykryciu zmiany w drzewie elementów interfejsu zarejestrowane wcześniej interakcje musiałby zostać zaktualizowane poprzez dostosowanie ich miejsca do aktualnej pozycji odpowiadających im elementów. Alternatywnie przesunięcia interakcji mogłyby być zapisywane względem elementów interfejsu których dotyczą zamiast całych obszarów detektorów. W takim przypadku nawet po zmianie ich pozycji dane pozostawałyby prawidłowe.

\paragraph{Niezgodność zawartości}
Dane do map cieplnych są zbierane z wielu urządzeń. Jeśli ekran zawiera dynamiczną zawartość, każdy z użytkowników może mieć wyświetloną różną ilość tych samych, lub też zupełnie innych elementów. W takim przypadku suma interakcji z różnych urządzeń nie będzie odpowiadała żadnemu pojedynczemu tłu. Ten fakt jest aktualnie akceptowany a tło służy tylko jako przybliżona zawartość mogąca niezupełnie zgadzać się z tym co widzą użytkownicy. W przypadkach w których dokładność tła jest ważniejsza niż ilość interakcji zgromadzonych na jednej mapie cieplnej mogą one zostać podzielone ze względu na zawartość tak aby lepiej odpowiadały wybranemu tłu.

\subsection{Automatyczna instrumentacja}
\label{sec:auto_instrumentation}
W celu tworzenia map cieplnych obszarów innych niż całe ekrany aplikacji, na przykład przestrzeni przewijanych, twórcy aplikacji są zmuszeni dodawać detektory w odpowiednich miejscach drzewa elementów interfejsu. To znacznie zwiększa ilość pracy która musi zostać włożona podczas integracji narzędzia, zwłaszcza w przypadku dużych aplikacji. Jednym z celów na przyszłość jest zmiana aktualnej implementacji tak aby twórcy aplikacji nie musieli wykonywać tej dodatkowej pracy. Specyfika działania platformy Flutter utrudnia jednak zebranie wszystkich potrzebnych do przetwarzania interakcji danych w przypadku w którym każdy obserwowany obszar nie posiada własnego detektora. Z tego powodu ten cel został odłożony na przyszłość.

\subsection{Zwiększenie pokrycia testami}
\label{sec:future_coverage}
Aktualne \hyperref[par:test_coverage]{pokrycie testami} nie jest pełne czego głównym powodem był ograniczony czas na wykonanie projektu. W planach jest pokrycie testami całego projektu włączając w to problematyczne komponenty odpowiedzialne za przetwarzanie obrazów i łączenie części tła w całość. Oprócz testów jednostkowych aktualnie brakuje także testów integracyjnych weryfikujących poprawne wspólne działanie komponentów narzędzia.

\subsection{Prywatność}
Prywatność użytkowników jest ważnym aspektem każdego oprogramowania. Aktualnie wszystkie dane znajdujące się na ekranie aplikacji w momencie zapisywania tła do mapy cieplnej będą na niej umieszczone. Pojawia się zatem potrzeba dodania mechanizmu pozwalającego na usunięcie poufnych i wrażliwych informacji ze zdjęć na telefonie użytkownika zaraz po ich wykonaniu. Aktualną propozycją jest dodanie komponentu analogicznego do detektora, który po umieszczeniu w drzewie elementów interfejsu przez twórcę aplikacji będzie odpowiedzialny za rozmazanie na zdjęciu obszaru który obejmuje.

\subsection{Usługa}
Aby wdrożyć aktualną wersję narzędzia w aplikacji produkcyjnej jej twórcy są zmuszeni sami zapewnić przestrzeń dyskową do magazynowania zebranych danych oraz dostarczyć sposób ich przesyłania. Aby umożliwić zmianę aktualnej konfiguracji bez aktualizacji wersji aplikacji muszą też zapewnić sposób jej pobierania na urządzenia użytkowników przy starcie aplikacji. Te ograniczenia wynikają z aktualnej charakterystyki architektury dostarczonego rozwiązania, które jest darmowe i działa tylko na urządzeniu użytkownika \ang{client only}.

Zapewnienie miejsca składowania danych i ich automatycznego przesyłania, a także dostarczania konfiguracji wymagałoby przekształcenia prostego narzędzia w pełnoprawną płatną usługę. Klienci mieliby dostęp do stworzonych map cieplnych poprzez serwis internetowy gdzie mogliby przeglądać, filtrować i eksportować zebrane dane. Wybrana konfiguracja byłaby automatycznie pobierana przez wszystkie urządzenia użytkowników monitorowanych aplikacji znacznie upraszczając proces integracji wykonywany przez twórców aplikacji.
